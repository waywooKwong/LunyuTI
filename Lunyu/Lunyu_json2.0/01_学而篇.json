{
    "title": "学而篇",
    "topic": "学习和道德修养的重要性",
    "content": [
        {
            "name": "孔子",
            "word": "学而时习之，不亦说乎？有朋自远方来，不亦乐乎？人不知而不愠，不亦君子乎？",
            "src": ""
        },
        {
            "name": "有子",
            "word": "其为人也孝弟，而好犯上者，鲜矣；不好犯上而好作乱者，未之有也。君子务本，本立而道生。孝弟也者，其为仁之本与！",
            "src": ""
        },
        {
            "name": "孔子",
            "word": "巧言令色，鲜矣仁！",
            "src": ""
        },
        {
            "name": "曾子",
            "word": "吾日三省吾身：为人谋而不忠乎？与朋友交而不信乎？传不习乎？",
            "src": ""
        },
        {
            "name": "孔子",
            "word": "道千乘之国，敬事而信，节用而爱人，使民以时。",
            "src": ""
        },
        {
            "name": "孔子",
            "word": "弟子入则孝，出则弟，谨而信，泛爱众，而亲仁，行有余力，则以学文。",
            "src": ""
        },
        {
            "name": "子夏",
            "word": "贤贤易色；事父母，能竭其力；事君，能致其身；与朋友交，言而有信。虽曰未学，吾必谓之学矣。",
            "src": ""
        },
        {
            "name": "孔子",
            "word": "君子不重则不威，学则不固。主忠信，无友不如己者，过，则勿惮改。",
            "src": ""
        },
        {
            "name": "曾子",
            "word": "慎终追远，民德归厚矣。",
            "src": ""
        },
        {
            "name": "子禽",
            "word": "夫子至于是邦也，必闻其政，求之与，抑与之与？",
            "src": ""
        },
        {
            "name": "子贡",
            "word": "夫子温、良、恭、俭、让以得之。夫子之求之也，其诸异乎人之求之与？",
            "src": ""
        },
        {
            "name": "孔子",
            "word": "父在，观其志；父没，观其行；三年无改于父之道，可谓孝矣。",
            "src": ""
        },
        {
            "name": "有子",
            "word": "礼之用，和为贵。先王之道，斯为美。小大由之，有所不行。知和而和，不以礼节之，亦不可行也。",
            "src": ""
        },
        {
            "name": "有子",
            "word": "信近于义，言可复也。恭近于礼，远耻辱也。因不失其亲，亦可宗也。",
            "src": ""
        },
        {
            "name": "孔子",
            "word": "君子食无求饱，居无求安，敏于事而慎于言，就有道而正焉，可谓好学也已。",
            "src": ""
        },
        {
            "name": "子贡",
            "word": "贫而无谄，富而无骄，何如？",
            "src": ""
        },
        {
            "name": "孔子",
            "word": "可也。未若贫而乐，富而好礼者也。",
            "src": ""
        },
        {
            "name": "子贡",
            "word": "《诗》云：‘如切如磋，如琢如磨’，其斯之谓与？",
            "src": ""
        },
        {
            "name": "孔子",
            "word": "赐也，始可与言《诗》已矣，告诸往而知来者。",
            "src": ""
        },
        {
            "name": "孔子",
            "word": "不患人之不己知，患不知人也。",
            "src": ""
        }
    ]
}