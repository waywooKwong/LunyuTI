{
  "title": "泰伯篇",
  "topic": "至德与君子道德修养",
  "content": [
    {
      "name": "子",
      "word": "泰伯，其可谓至德也已矣。三以天下让，民无得而称焉。",
      "src": ""
    },
    {
      "name": "子",
      "word": "恭而无礼则劳；慎而无礼则葸；勇而无礼则乱；直而无礼则绞。君子笃于亲，则民兴于仁；故旧不遗，则民不偷。",
      "src": ""
    },
    {
      "name": "曾子",
      "word": "启予足，启予手。《诗》云：‘战战兢兢，如临深渊，如履薄冰。’而今而后，吾知免夫，小子！",
      "src": "曾子有疾，召门弟子时的对话"
    },
    {
      "name": "曾子",
      "word": "鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。",
      "src": "孟敬子问曾子病情时的对话"
    },
    {
      "name": "曾子",
      "word": "以能问于不能；以多问于寡；有若无，实若虚，犯而不校。昔者吾友尝从事于斯矣。",
      "src": ""
    },
    {
      "name": "曾子",
      "word": "可以托六尺之孤，可以寄百里之命，临大节而不可夺也。君子人与？君子人也。",
      "src": ""
    },
    {
      "name": "曾子",
      "word": "士不可以不弘毅，任重而道远。仁以为己任，不亦重乎？死而后已，不亦远乎？",
      "src": ""
    },
    {
      "name": "子",
      "word": "兴于《诗》，立于礼，成于乐。",
      "src": ""
    },
    {
      "name": "子",
      "word": "民可使由之，不可使知之。",
      "src": ""
    },
    {
      "name": "子",
      "word": "好勇疾贫，乱也。人而不仁，疾之已甚，乱也。",
      "src": ""
    },
    {
      "name": "子",
      "word": "如有周公之才之美，使骄且吝，其余不足观也已。",
      "src": ""
    },
    {
      "name": "子",
      "word": "三年学，不至于谷，不易得也。",
      "src": ""
    },
    {
      "name": "子",
      "word": "笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。",
      "src": ""
    },
    {
      "name": "子",
      "word": "不在其位，不谋其政。",
      "src": ""
    },
    {
      "name": "子",
      "word": "师挚之始，《关雎》之乱，洋洋乎盈耳哉！",
      "src": ""
    },
    {
      "name": "子",
      "word": "狂而不直，侗而不愿，悾悾而不信，吾不知之矣。",
      "src": ""
    },
    {
      "name": "子",
      "word": "学如不及，犹恐失之。",
      "src": ""
    },
    {
      "name": "子",
      "word": "巍巍乎！舜、禹之有天下也而不与焉。",
      "src": ""
    },
    {
      "name": "子",
      "word": "大哉尧之为君也！巍巍乎，唯天为大，唯尧则之。荡荡乎，民无能名焉。巍巍乎其有成功也，焕乎其有文章！",
      "src": ""
    },
    {
      "name": "子",
      "word": "禹，吾无间然矣。菲饮食而致孝乎鬼神，恶衣服而致美乎黼冕，卑宫室而尽力乎沟洫。禹，吾无间然矣。",
      "src": ""
    }
  ]
}
