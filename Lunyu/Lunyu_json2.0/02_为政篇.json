{
    "title": "为政篇",
    "topic": "为政之道与个人修养",
    "content": [
        {
            "name": "孔子",
            "word": "为政以德，譬如北辰，居其所而众星共之。",
            "src": ""
        },
        {
            "name": "孔子",
            "word": "《诗》三百，一言以蔽之，曰：‘思无邪’。",
            "src": ""
        },
        {
            "name": "孔子",
            "word": "道之以政，齐之以刑，民免而无耻。道之以德，齐之以礼，有耻且格。",
            "src": ""
        },
        {
            "name": "孔子",
            "word": "吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。",
            "src": ""
        },
        {
            "name": "孔子",
            "word": "无违。生，事之以礼；死，葬之以礼，祭之以礼。",
            "src": "孟懿子问孝"
        },
        {
            "name": "孔子",
            "word": "父母唯其疾之忧。",
            "src": "孟武伯问孝"
        },
        {
            "name": "孔子",
            "word": "今之孝者，是谓能养。至于犬马，皆能有养；不敬，何以别乎？",
            "src": "子游问孝"
        },
        {
            "name": "孔子",
            "word": "色难。有事，弟子服其劳；有酒食，先生馔，曾是以为孝乎？",
            "src": "子夏问孝"
        },
        {
            "name": "孔子",
            "word": "吾与回言终日，不违，如愚。退而省其私，亦足以发，回也不愚。",
            "src": ""
        },
        {
            "name": "孔子",
            "word": "视其所以，观其所由，察其所安，人焉廋哉？",
            "src": ""
        },
        {
            "name": "孔子",
            "word": "温故而知新，可以为师矣。",
            "src": ""
        },
        {
            "name": "孔子",
            "word": "君子不器。",
            "src": ""
        },
        {
            "name": "孔子",
            "word": "先行其言而后从之。",
            "src": "子贡问君子"
        },
        {
            "name": "孔子",
            "word": "君子周而不比，小人比而不周。",
            "src": ""
        },
        {
            "name": "孔子",
            "word": "学而不思则罔，思而不学则殆。",
            "src": ""
        },
        {
            "name": "孔子",
            "word": "攻乎异端，斯害也已！",
            "src": ""
        },
        {
            "name": "孔子",
            "word": "知之为知之，不知为不知，是知也。",
            "src": "由，诲女知之乎"
        },
        {
            "name": "孔子",
            "word": "多闻阙疑，慎言其余，则寡尤；多见阙殆，慎行其余，则寡悔。言寡尤，行寡悔，禄在其中矣。",
            "src": "子张学干禄"
        },
        {
            "name": "孔子",
            "word": "举直错诸枉，则民服；举枉错诸直，则民不服。",
            "src": "哀公问曰"
        },
        {
            "name": "孔子",
            "word": "临之以庄，则敬；孝慈，则忠；举善而教不能，则劝。",
            "src": "季康子问"
        },
        {
            "name": "孔子",
            "word": "施于有政，是亦为政。",
            "src": "或谓孔子曰"
        },
        {
            "name": "孔子",
            "word": "人而无信，不知其可也。大车无輗，小车无軏，其何以行之哉？",
            "src": ""
        },
        {
            "name": "孔子",
            "word": "殷因于夏礼，所损益，可知也；周因于殷礼，所损益，可知也。",
            "src": "子张问"
        },
        {
            "name": "孔子",
            "word": "非其鬼而祭之，谄也；见义不为，无勇也。",
            "src": ""
        }
    ]
}