{
  "title": "里仁篇",
  "topic": "探讨仁德的重要性以及如何实践仁德",
  "content": [
    {
      "name": "孔子",
      "word": "里仁为美，择不处仁，焉得知？",
      "src": ""
    },
    {
      "name": "孔子",
      "word": "不仁者不可以久处约，不可以长处乐。仁者安仁，知者利仁。",
      "src": ""
    },
    {
      "name": "孔子",
      "word": "唯仁者能好人，能恶人。",
      "src": ""
    },
    {
      "name": "孔子",
      "word": "苟志于仁矣，无恶也。",
      "src": ""
    },
    {
      "name": "孔子",
      "word": "富与贵，是人之所欲也；不以其道得之，不处也。贫与贱，是人之所恶也；不以其道得之，不去也。君子去仁，恶乎成名？君子无终食之间违仁，造次必于是，颠沛必于是。",
      "src": ""
    },
    {
      "name": "孔子",
      "word": "我未见好仁者，恶不仁者。好仁者，无以尚之；恶不仁者，其为仁矣，不使不仁者加乎其身，有能一日用其力于仁矣乎？我未见力不足者。盖有之矣，我未之见也。",
      "src": ""
    },
    {
      "name": "孔子",
      "word": "人之过也，各于其党。观过，斯知仁矣。",
      "src": ""
    },
    {
      "name": "孔子",
      "word": "朝闻道，夕死可矣。",
      "src": ""
    },
    {
      "name": "孔子",
      "word": "士志于道，而耻恶衣恶食者，未足与议也。",
      "src": ""
    },
    {
      "name": "孔子",
      "word": "君子之于天下也，无适也，无莫也，义之与比。",
      "src": ""
    },
    {
      "name": "孔子",
      "word": "君子怀德，小人怀土；君子怀刑，小人怀惠。",
      "src": ""
    },
    {
      "name": "孔子",
      "word": "放于利而行，多怨。",
      "src": ""
    },
    {
      "name": "孔子",
      "word": "能以礼让为国乎？何有？不能以礼让为国，如礼何？",
      "src": ""
    },
    {
      "name": "孔子",
      "word": "不患无位，患所以立；不患莫己知，求为可知也。",
      "src": ""
    },
    {
      "name": "孔子",
      "word": "子曰：“参乎！吾道一以贯之。”",
      "src": ""
    },
    {
      "name": "曾子",
      "word": "唯。",
      "src": ""
    },
    {
      "name": "门人",
      "word": "子出，门人问曰：“何谓也？”",
      "src": ""
    },
    {
      "name": "曾子",
      "word": "夫子之道，忠恕而已矣。",
      "src": ""
    },
    {
      "name": "孔子",
      "word": "君子喻于义，小人喻于利。",
      "src": ""
    },
    {
      "name": "孔子",
      "word": "见贤思齐焉，见不贤而内自省也。",
      "src": ""
    },
    {
      "name": "孔子",
      "word": "事父母几谏，见志不从，又敬不违，劳而不怨。",
      "src": ""
    },
    {
      "name": "孔子",
      "word": "父母在，不远游，游必有方。",
      "src": ""
    },
    {
      "name": "孔子",
      "word": "三年无改于父之道，可谓孝矣。",
      "src": ""
    },
    {
      "name": "孔子",
      "word": "父母之年，不可不知也。一则以喜，一则以惧。",
      "src": ""
    },
    {
      "name": "孔子",
      "word": "古者言之不出，耻躬之不逮也。",
      "src": ""
    },
    {
      "name": "孔子",
      "word": "以约失之者鲜矣。",
      "src": ""
    },
    {
      "name": "孔子",
      "word": "君子欲讷于言而敏于行。",
      "src": ""
    },
    {
      "name": "孔子",
      "word": "德不孤，必有邻。",
      "src": ""
    },
    {
      "name": "子游",
      "word": "事君数，斯辱矣；朋友数，斯疏矣。",
      "src": ""
    }
  ]
}